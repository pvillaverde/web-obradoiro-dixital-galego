---
title: Obradoiro Dixital Galego
description: Benvida a Asociación Cultural Obradoiro Dixital Galego
order: 0
menu:
  visible: true
  order: 0
  title: Sobre nós
  url: docs-sobre-nos
---
## Que facemos? 


A Asociación Cultural **Obradoiro Dixital Galego** ten como obxectivo principal ser impulsora, divulgadora e defender os intereses da comunidade creadora de **contido en liña en galego**, en calquera das súas normas ortográficas, en Twitch, Youtube, Instagram, TikTok e plataformas similares, así como en formato podcast e blogues.
As nosas arelas son:
- Constituírmonos en comunidade e **punto de encontro das persoas creadoras** de contido en galego e fomentar a colaboración entre elas. 
- Promover e defender **a lingua galega e o seu uso en todos os ámbitos**, asumindo un papel activo na normalización do idioma. 
- Traballar por, e promover, a **non discriminación por causa de xénero, raza, cultura ou orientación sexual**, así como valores relacionados.
- E traballar pola creación dunha etiqueta ou denominador que sirva para distinguir o contido en lingua galega en Twitch e plataformas similares nas que non exista.

Para iso, a Asociación leva a cabo diversas actividades e proxectos, entre os cales se atopan: 
- **Difundir contido** en liña en galego nas canles propias da asociación. 
- Manter **rexistros actualizados de canles e persoas creadoras** na nosa web.
- **Asesorar e prestar asistencia** a persoas creadoras de contido ou con intención de crear contido en galego.
- Promover o traballo e obxectivos da asociación entre o público en xeral.
- Realizar calquera tipo de **campañas ou eventos públicos ou culturais**, de maneira presencial ou telemática.
- Establecer **redes de cooperación con centros educativos e outras entidades**.

## Queres máis? Asóciate!

Como socia do Obradoiro Dixital Galego, poderás participar de todas as nosas actividades e funcionamento interno. Só tes que **descargar e cubrir a ficha que atoparás [premendo nesta ligazón](/asociate)**, asinala e devolvérnola ás direcións indicadas.
Entre outras vantaxes, como asociada poderás: 
- **Contratar dominios .gal a un precio non superior a 13€+IVE**, grazas ao convenio que Obradoiro Dixital Galego ten con PuntoGal.
- As túas canles **serán difundidas de maneira prioritaria** a través dos nosos medios. 
- Difundir de maneira presencial a túa canle nas **feiras e eventos** aos que asistimos.
- Acceder ás canles de **Telegram** da asociación. 
- **Utilizar as canles da asociación** (directo, vídeo, redes sociais e plataformas) para proxectos persoais e colaborativos, pedíndoas a través dun [formulario de solicitude](/form-medios/). 
- Acceder de maneira prioritaria ás formacións organizadas e promovidas polo Obradoiro Dixital Galego.
- Asistir e participar plenamente nas xuntanzas organizadas e promovidas pola asociación para **desvirtualizar, coñecer e colaborar con outras creadoras** de contido coma ti. 

Xuntas somos rede! Xuntas somos Obradoiro Dixital Galego!

### Cota de socio
Ser socio require dunha pequena aportación económica. Tes varias opcións:
- 12€/ano como **cota reducida** para estudantes e persoas desempregadas
- 24€/ano como **cota xeral** para o resto de persoas
- Podes **personalizar a cota** se queres aportar máis de 24€/ano

Esta aportación é unha grande axuda e que nos permite pagar cousas como:
- Material e aluguer de postos.
- Os servidores que aloxan a web e aplicativos que difunden o contido.
- E en definitiva é un apoio directo á normalización da nosa lingua nos novos medios.

### Estatutos

Podes consultar os estatutos da asociación [premendo nesta ligazón](/estatutos).
