---
layout: "layouts/proxecto.njk"
title:  13 Avisos - Un podcast que mete medo (Berrobambán)
img: /img/comunidade/Berrobamban_13_avisos.webp
description: "Nos 13 capítulos do podcast atoparedes unha Paula ao máis estilo Hitchcock, historias cheas de intriga e misterio."
date: 2024-01-23 09:08:00
active: false
type: proxecto
tags:
  - asociado
  - podcast
  - patrimonio
  - teatro
  - lingua
  - literatura
  - audiolibro
  - ensino
  - misterio
redes:
  link: https://berrobamban.com/proxecto/13-avisos/
  rss: https://anchor.fm/s/ee5cf1b8/podcast/rss
  spotify: https://open.spotify.com/show/3TaQsRlAKKkcXZeOD0n5NO
  ivoox: https://www.ivoox.com/podcast-13-avisos-un-podcast-mete-medo_sq_f12339422_1.html
  facebook: https://facebook.com/berrobamban
  instagram: https://www.instagram.com/berrobamban
  youtube: https://www.youtube.com/channel/UCbhmxqcVGL-viK6CZJZiHUg
  mail: info@berrobamban.com
---
Un podcast de Berrobambán e NVelar escrito, dirixido e presentado por Paula Carballeira. Este podcast naceu a partir dun libro, publicado por Edicións Xerais en galego e por Diego Pun en castelán, que á súa vez xurdiu dos obradoiros sobre historias de medo que Paula Carballeira imparte en centros de ensino coma o IES Cacheiras de Teo ou o CEIP Trabenco de Leganés.

Nos 13 capítulos do podcast atoparedes unha Paula ao máis estilo Hitchcock, historias cheas de intriga e misterio, algunhas delas incluídas no libro e outras de nova creación para alén doutras seccións que vos sorprenderán. 

## Sobre berrobambán

Berrobambán nace no ano 2000 como unha compañía de teatro destinada a produción de espectáculos teatrais dirixidos a todo tipo de público. Tamén mantivemos outra liña de traballo ligado ao ámbito educativo e social. 

Máis tarde, modificamos o ritmo de creación da compañía apostando por novos elencos, novos públicos e novos formatos. Nese momento é onde aterrezamos en Youtube. Aquí podedes atopar unha pincelada de Berrobambán con contido exclusivo derivado dos nosos proxectos, vídeos informativos, pequenos momentos dos nosos espectáculos e os nosos podcast.  

Facer memoria é un proxecto no que a veciñanza dos concellos participantes ten unha serie de encontros con compoñentes da compañía Berrobambán. Nesas xuntanzas compartimos historias e anécdotas directamente relacionadas co lugar, e así, entre contos e conversas, tentamos reconstruír parte da memoria local. Este podcast recolle algúns dos momentos vividos coa vontade de espallalos e que formen parte da memoria colectiva.